# Hva gjør en intern?
Internordningen i dagen@ifi er en relativt ny ordning med formål om å gi flere studenter muligheten til å bli med å utforme karrieredagene på IFI. Som intern jobber man tett med styremedlemmene under planleggingen av karrieredagene, og får sentrale roller under selve arrangementene. Er man interessert i å bli styremedlem etterhvert er dette også en perfekt vei å gå for å få litt erfaring før man tar på seg større ansvar!

Dagen@ifi er en sosial forening, og gjennom internordningen forsøker vi å skape et større samhold mellom studenter. Som intern blir man en del av foreningen og får muligheten til å delta på alt av det sosiale som arrangeres internt i foreningen, noe som er gull verdt for enhver student med ønske om å utvide sitt sosiale nettverk! Vi tar inn interne 1 gang i året - i januar/februar.

